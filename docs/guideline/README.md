# แนวทางในการแปล
เพื่อให้คำศัพท์และประโยคภายในแอพฯ Telegram นั้นเป็นรูปแบบเดียวกัน ผู้แปลจึงต้องมีแนวทาง (Guidelines) ในการแปล สร้างความต่อเนื่องและลื่นไหลในการอ่านและใช้งานให้กับผู้ใช้งานได้อย่างเต็มที่มากที่สุด

สำหร้บหัวข้อนี้จะมีการอธิบายเฉพาะเรื่องของแนวทางในการแปลเท่านั้น หากต้องการอ่านเกี่ยวกับวิธีในการแปลและเงื่อนไขในการแปลอื่น ๆ

## รากฐานของการแปลภาษาบน Telegram

1. **Consistent**
การแปลต้องแปลไปในลักษณะ/ทำนองเดียวกัน
2. **Natural**
ไม่จำเป็นต้องแปลตรงตัว แต่ต้องเหมือนว่าเป็นคำแปลที่เข้าใจง่าย
3. **Default**
ใช้ลักษณะของการจัดเรียงประโยคให้คล้ายแอพ/เว็บ อื่นๆ ที่มีภาษาไทยเหมือนกัน
4. **Beautiful**
ใช้ภาษาตามหลักภาษาให้ถูกต้อง
5. **Must Fit**
พยายามแปลภาษาไทยให้มีความยาวไม่เกินของภาษาอังกฤษอย่างที่สุด

## คำแนะนำในการแปล

สำหรับคำที่ไม่ได้อยู่ในรายชื่อคำที่ถูกเปลี่ยนความหมาย

1. ใช้คำแปลหรือคำทับศัพท์ที่งานอย่างแพร่หลาย เข้าใจในตัว และถูกต้องตามหลักการใช้ภาษาไทยที่อ้างอิงจากสำนักงานราชบัณฑิตยสภา [ศัพท์บัญญัติ](https://coined-word.orst.go.th/) [หลักการทับศัพท์ภาษาอังกฤษ](https://transliteration.orst.go.th/search)
2. คำแปลจำเป็นต้องคงไว้ซึ่งความหมายเดียวกันกับภาษาอังกฤษ จึงไม่จำเป็นต้องใช้คำแปลตรงตัวหากคำแปลนั้นอาจเข้าใจยากหรือสับสนกับผู้ใช้งาน
3. หลีกเลี่ยงการใช้คำแปลที่มีความยาวตัวอักษร (ไม่ใช่จำนวนตัวอักษร) ที่ยาวกว่าของภาษาอังกฤษ เพราะอาจทำให้บางอุปกรณ์ใช้งานเกิดปัญหาตัวอักษรล้นหน้าจอได้ เราแนะนำให้ใช้คำไทยหรือภาษาอังกฤษ (หากจำเป็น) ทดแทน
4. หลีกเลี่ยงการใช้สระสองชั้น (เช่น ` ั้` ในคำว่าชั้น) เนื่องจากปัจจุบันแอพฯ ยังไม่รองรับตัวอักษรประเภทนี้อย่างเป็นทางการ
5. การแปลหรือทับคำศัพท์ด้านเทคนิค หากทับศัพท์แล้วยาวกว่าภาษาอังกฤษมากให้เลือกใช้ภาษาอังกฤษแทน
6. ตัวอย่างประโยค (ในหน้าการตั้งค่าธีม) ให้ใช้ชื่อคนไทยและประโยคการสนทนาทั่วไปของคนไทยแทน ไม่อนุญาตให้ใช้ชื่อคนที่มีชีวิตอยู่จริง รวมไปถึงการแปลประโยคสนทนาที่มีนัยทางด้านการเมืองและการปกครอง

## หลักในการแปลคำศัพท์/ทับศัพท์

โดยสรุปแล้ว เราแนะนำให้เพื่อนๆ เข้าไปดูแอพ, เว็บไซต์อิ่นๆ หรือหน้าต่างของระบบปฏิบัติการ ที่อินเตอร์เฟสเป็นภาษาไทยอยู่แล้ว และใช้เป็นต้นแบบในการแปล

พร้อมทั้ง

- ชื่อแบรนด์หรือชื่อองค์กร (เช่น Telegram) ที่ไม่มีชื่อภาษาไทยก็ให้ใช้ภาษาอังกฤษไปเลย
- ใช้ลักษณะของการจัดเรียงเวลา ประโยค ค่าเงิน ให้เป็นไปตามคนไทยใช้งาน (เช่น 12 มีนาคม แทนการใช้ มีนาคม 12)
- ตรวจสอบว่าคำหรือประโยคที่จะแปลนั้นมีคนแปลในหน้าอื่นไปแล้วหรือยัง หากมีแล้วให้ใช้คำนั้นเป็นคำแนะนำ

## วิธีการแปลประโยค
จากที่บอกไปว่าในหน้าการแปลประโยคนั้นอาจจะมีเงื่อนไขในการแปลที่แตกต่างกันออกไป ในหัวข้อนี้เราก็จะมารวบรวมเงื่อนไขในการแปล (แบบเบื้องต้น) ให้เพื่อน ๆ นำไปปรับใช้ในการแปลด้วยครับ

### การแปลประโยคที่มี `%@` หรือ `$1`
สำหรับคำหรือประโยคที่มีตัวแปร (ระบุได้จากไฮไลต์สีเหลือง)​ ให้เราทำการคัดลอกตัวอักษรที่ระบุถึงตัวแปรนั้นและนำมันไปอยู่ในตำแหน่งที่เหมาะสมของประโยค ตามความเหมาะสมเมื่อเปรียบเทียบกับประโยคตัวอย่างจากรูปภาพในหน้าอินเตอร์เฟส

### การแปลประโยคที่มีแท็ก CRITICAL
คำศัพท์หรือประโยคบางอันนั้นจะมีแท็กที่อยู่ใต้ภาพประกอบที่เขียนว่า "CRITICAL"
หากว่าพบเจอก็สามารถแปลคำศัพท์ได้ตามปกติ แต่จะมีเงื่อนไขในการอนุมัติที่แตกต่างกันออกไป และจะมีการใช้เวลาในการอนุมัติที่นานกว่า หากว่าใครเจอประโยคที่มีเขียนคำว่า CRITICAL แล้วมีประโยคที่มีคนแปลแล้วก็สามารถกด Like ประโยคนั้นเพื่อให้คำแปลนั้นถูกเลือกมากขึ้นได้ครับ
